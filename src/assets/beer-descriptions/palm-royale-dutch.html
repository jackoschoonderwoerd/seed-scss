<p>Dit ‘ale’ bier, dat de naam PALM Royale (ROY-ALE) kreeg, werd in 2003 gecreëerd voor de 90ste verjaardag van
  PALM-brouwer Alfred Van Roy. Zijn passie voor de nadrukkelijke gistingsfruitigheid van zijn zelf geselecteerde
  PALM-gist komt in PALM Royale perfect tot uiting: een bier om royaal van te genieten. Het uitzicht is koperkleurig,
  met rijk wit en wandklevend schuim. Het aroma doet denken aan banaan, de smaak is volmondig en met veel ‘body’. Het
  bier is lichtzoet door de alcohol maar ook wat bitter en fruitig.</p>
<h2>Kenmerken</h2>
<p>Hoge gisting - Hergist op fles - Koperkleurig (lichtamber) - 7,5 Vol. % Alc.</p>
<div class="clear"></div>
<h2>De PALM-ambermouten</h2>

<p>De unieke ambermouten bepalen de basissmaak van PALM Royale: lichte karamelsmaken met een honingachtige malsheid. Het
  moutproces gebeurt volgens de specifieke voorschriften van PALM en is gericht op een natuurlijke bruinkleuring die de
  specifieke smaak aan het bier geeft.</p>

<h2>De PALM-gist</h2>

<p>Gist bepaalt in belangrijke mate het aroma van het bier. Door intensieve selectie heeft de familie Van Roy een rijke
  collectie aangelegd van verschillende giststammen die elk een eigen, fruitig karakter aan het bier geven. PALM Royale
  wordt gegist met een giststam die een nadrukkelijke banaanachtige fruitigheid geeft.</p>

<h2>Het PALM Royale-glas</h2>

<p>Een specifiek glas om royaal te genieten:</p>

<ul>
  <li>Op hoge voet, uitnodigend voor een degustatiemoment.</li>
  <li>Een kelkvorm naar boven toe sluitend om de extreme banaanfruitigheid van PALM Royale maximaal tot uiting te laten
    komen.</li>
  <li>Naar onder toe conisch om de hoogte van de schuimkraag te behouden naarmate men het glas leegt.</li>
</ul>

<h2>Merkidentiteit</h2>

<p><b>Merkwaarden: </b></p>

<p>Echtheid - Authenticiteit - Verfijning - Onthaasting - Intimiteit</p>

<p><b>Moment: </b></p>

<p>Degustatiebier - Te drinken om te ontspannen of om zichzelf te verwennen</p>

<h2>Awards</h2>

<p><em>2016&nbsp;- World Beer Awards, Belgium's Best Belgian Style Blonde</em></p>
