Het afgelopen jaar heeft documentair fotograaf Michael Floor, een buurtgenoot, gewerkt aan een fotoserie rond de Havenstraat. Het is een gebied dat zich op het eerste gezicht moeilijk laat peilen. Er staan veel kale loodsen waarvan de deuren vaak dicht zijn. Geen hippe koffietenten, maar een terrein van hobbyisten en kleine bedrijfjes, van dromers en rouwdouwers. Hier vind je de vliegtuigbouwer zonder vliegbrevet en de voorzitter van de ludieke ambassade van Mars. En om de hoek de grijze sjacheraar met zijn sterke verhalen. Of Theo, de man die na tientallen jaren klussen opgebaard lag in zijn loods aan de Havenstraat.
<p>
  
  Michael Floor (1974) is opgeleid aan de Fotoacademie in Amsterdam. Voor zijn project De Havenstraat ontving hij een subsidie uit het Fonds Tijdelijke Kunstprojecten van de het stadsdeel Amsterdam-Zuid.
</p>